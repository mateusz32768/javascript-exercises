# Konfiguracja środowiska szkoleniowego

Najlepszym sposobem na poznanie języka programowania jest programowanie. Należy samodzielnie napisać kod, sprawdzić, jak
działa, a potem ulepszać go w miarę potrzeb. Podczas sprawdzania przykładów warto korzystać z konsoli JavaScriptu.

Wszystkie nowoczesne przeglądarki mają wbudowaną funkcję konsoli JavaScriptu, której można użyć pomocniczo do nauki
języka i eksperymentowania z nim. Wykorzystujemy konsolę silnika WebKit, która jest dostępna w Safari i Chrome.

W przeglądarce Chrome, klikamy prawym przyciskiem myszy w dowolnym miejscu strony i wybieramy z menu kontekstowego
opcję "Zbadaj". Dodatkowe okno, które zostanie wyświetlone, to funkcja _Narzędzia dla programistów_. Wybieramy
zakładkę _Konsola_

Kod wpisany bezpośrednio w konsoli zostanie wykonany po wciśnięciu klawisza _Enter_. Wartość zwracana przez kod jest
wypisywana w konsoli. Kod jest wykonywany w kontekście aktualnie załadowanej strony. Jak wpiszemy w konsoli
`location.href` to zostanie zwrócony adres `URL` bieżącej strony.

Konsola ma funkcję automatycznego uzupełniania. Wpisując początkowe litery jakiegoś identyfikatora, konsola
wyświetla listę pasujących identyfikatorów do tych liter i więcej wpiszemy liter, tym dopasowanie będzie lepsze.
Jeśli szukany identyfikator jest pierwszy na liście, wciskamy _Tab_ lub strzałką w prawo.
